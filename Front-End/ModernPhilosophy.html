<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Philosophy</title>
    <style>
        body {
            font-family: Arial, sans-serif;
            background-color: #f0f0f0;
            margin: 0;
            padding: 0;
        }

        .container {
            max-width: 1200px;
            margin: 0 auto;
            padding: 20px;
            background-color: #fff;
            box-shadow: 0 0 10px rgba(0, 0, 0, 0.1);
        }

        h1 {
            font-size: 2.5rem;
            color: #333;
            text-align: center;
            margin-bottom: 20px;
        }

        p {
            font-size: 1.125rem;
            color: #666;
            line-height: 1.6;
            margin-bottom: 20px;
        }

        img {
            max-width: 100%;
            height: auto;
            display: block;
            margin: 0 auto;
            margin-bottom: 20px;
        }

        .cool-text {
            font-size: 1.5rem;
            color: #007bff;
            text-align: center;
            margin-bottom: 20px;
        }
    </style>
</head>
<body>
    <div class="container">
        <h1>Съвременна философия</h1>
        <img src="https://www.philosophyforchildren.com/wp-content/uploads/2019/03/philosophy-for-children-logo.png" alt="Philosophy for Children">
        <p>Съвременната философия обхваща най-общо периодите на 19-ти и 20-ти век.</p>
        <p>Повлиян в силна степен от идеите на Имануел Кант, през 19 век немският идеализъм заема доминиращо място във философията.</p>
        <p>Известен немски философ-идеалист е Йохан Фихте. Той счита, че нашите умове създават като реалност всичко, за което мислим. В този идеалистичен свят Азът е активна единица или същност, която съществува извън причинните влияния и е в състояние да мисли и избира свободно, независимо и спонтанно. Според Фихте типът философия, който избираме зависи от типа човек, който сме.</p>
        <p>Но най-известният немски философ-идеалист от първата половина на 19 век е Георг Хегел. Централната идея на Георг Хегел е, че всички феномени, от съзнание до политически институции, са аспекти на един-единствен Дух. Под “Дух” Хегел разбира и “ум”, и “идея”. С времето Духът разпознава тези феномени като аспекти на самия себе си и ги присъединява отново към себе си. Този процес на присъединяване и възвръщане Хегел нарича “диалектика”, а ние (които сме аспекти на Духа) разбираме като “история”. Идеята на Хегел променя радикално философския пейзаж.</p>
        <p>Друг популярен немски философ-идеалист от този период е Артур Шопенхауер, който е уважавал много Кант, но е изучавал в детайли и източните философии и религии. Неговото схващане е, че всеки човек приема границите на своето собствено зрително поле за границите на света. Шопенхауер е песимист, за когото човечеството е подвластно на прищевките на някаква лишена от мисъл и цел универсална Воля. Според него тя стои в основата на постоянните ни импулси и е причината да живеем в постоянно разочарование и чувство на безсилие в опитите си да осъществим своите желания. Шопенхауер смята, че светът не е нито добър, нито лош, а безсмислен и стремящите се към щастие хора постигат в най-добрия случай задоволство, а в най-лошия – болка и страдание. Шопенхауер предлага да търсим облекчение в естетическото съзерцание на живота, особено в музиката – единственото изкуство, което не се опитва да представи феноменалния свят.</p>
        <p>Един от най-влиятелните и уникални философи от началото и средата на 19 век е Карл Маркс. Силно повлиян от диалектическия метод на Хегел и неговия анализ на историята, Карл Маркс, подпомогнат от приятеля си Фридрих Енгелс (също немски философ), създава  система за политическа философия, която не просто анализира света, а има за цел да го промени. В отговор на разрастващия се капитализъм, Маркс пише “Манифест на комунистическата партия” и “Капиталът” и обосновава редица нови идеи, като концепциите за историческия материализъм, класовата борба, трудовата теория за принадената стойност, буржоазията и т.н. Тези идеи на Маркс получават изключително влияние, силно практически ориентирани са и в крайна сметка стават основа за развитието на редица държави през 20 век.</p>
        <p>През 19 век в Англия се развива една много различна философия – утилитаризмът. Школата на утилитаризма е основана от радикалния социален реформатор Джереми Бентъм. Джереми Бентъм е убеден, че човешката дейност се мотивира от две движещи сили – избягване на болката и преследване на удоволствието. Той обосновава тезата, че всички обществени и политически решения би трябвало да целят най-голямото щастие за най-голям брой хора. Бентъм смята, че когато обществото се управлява от подобен “утилитарен” подход, конфликтите между индивидите могат да бъдат уреждани от законодателите, водени единствено от принципа за пораждане на възможно най-масово удовлетворение. Идеалният вариант е всички да могат да бъдат ощастливени, но ако се налага да се избира, винаги е по-добре да се предпочете мнозинството пред малцинството. Джереми Бентъм дори изобретява алгоритъм за изчисляване на щастието, наречен “Felicific calculus”.</p>
        <p>Идеите на утилитаризма на Бентъм се развиват и усъвършенстват от Джон Стюарт Мил, който е син на съмишленика на Бентъм, философа Джеймс Мил. Джон Стюарт Мил усъвършенства теорията на Бентъм, за да подчертае важността на качеството пред количеството щастие, както и значимостта на интелектуалните и морални удоволствия пред физическите. Според Мил, за да се постигне повече щастие за повече хора е нужно образованието и общественото мнение да работят заедно за установяване на “нерушимо единство” между индивидуалното щастие и доброто на обществото. В резултат хората ще са мотивирани да действат не само за собственото си добро, а и за щастието на всеки. Според Мил е необходимо законодателството да участва в защитата на правото на индивида да преследва личните си цели, като това право следва да бъде ограничавано единствено, ако действията на един са посегателство срещу щастието на друг.</p>
        <p>Но не всички европейски философи следват пътя на немския идеализъм или английския утилитаризъм. В Дания се появява един самобитен философ, създал идеи, които по-късно прерастват в движението “екзистенциализъм”. Това е Сьорен Киркегор. Сьорен Киркегор смята, че животът ни се определя от нашите действия, които на свой ред се определят от нашите избори. Затова от основно значение в живота е как правим своя избор. Киркегор, подобно на Хегел, гледа на моралните решения като на избор между хедонистичното (собственото удоволствие) и етичното, но смята, че моралният избор е абсолютно свободен и субективен. Именно нашата воля определя преценката ни, смята той. Но тази пълна свобода на избора не само, че не е причина да бъдем щастливи, но поражда в нас чувство на безпокойство и страх. Сьорен Киркегор обяснява, че безпокойството е замайването от свободата. Настояването му за важността и свободата на нашите избори и постоянното ни търсене на смисъл и цел дава рамката на екзистенциализма, който се появява по-късно. </p>
        <p>По същото време в началото на 19 век, в САЩ се развиват други философски идеи.</p>
        <p>Ралф Уолдо Емерсън създава движението “трансцедентализъм”, което има своите корени в трансцеденталната философия на Кант, германския идеализъм и романтизма. Трансцедентализмът се опира на желанието религията да се основава на вътрешната духовна или психическа същност на човека.</p>
        <p>Хенри Дейвид Торо развива собствена идея за политическа философия, основана на “некомформизма”. Според Торо “всички добри неща са диви и свободни”, а законите по-скоро потискат, отколкото да защитават човешките свободи. Смята, че всички партии са неизбежно едностранчиви и че политиката им често противоречи на моралните ни вярвания. По тази причина вярва, че дълг на индивида е да протестира срещу несправедливите закони и поддържа тезата, че ако пасивно се позволява на такива закони да влязат в сила, това означава фактически да бъдат оправдани. Торо предлага на гражданина правото осъзнато да протестира чрез отказ от сътрудничество и ненасилствена съпротива и дава личен пример, като отказва да плаща данъци, с които да се подкрепя войната в Мексико и робството. Идеите на Торо контрастират рязко с идеите на Карл Маркс и с революционния дух в Европа по това време, призоваващ за насилствени действия и по-късно са възприети от такива лидери на съпротивителни движения като Махатма Ганди и Мартин Лутър Кинг.</p>
        <p>Друго основно американско движение от 19 век е прагматизмът. Негов пионер е Чарлс Пиърс. Пиърс обосновава тезата, че значението на дадена концепция е сетивният ефект на нейния обект и тази прагматична максима става основен принцип на прагматизма – вярата, че “истина” е това описание за реалността, което ни върши най-добра работа. Пърс иска да покаже, че много дебати в науката, философията и теологията за безсмислени, тъй като при тях не може да бъдде конкретизиран нито един ефект върху сетивата.</p>
        <p>Американският философ Уилям Джеймс разширява прагматизма както като метод за анализиране на философските проблеми, така и като теория на истината. За Уилям Джеймс истината на една идея зависи от ползата от нея, т.е. дали прави това, което е необходимо. Джеймс обяснява това с примера на изгубил се човек в гората. Ако той види пътека, е важно да повярва, че тя ще го изведе от гората и така ще се спаси. Но ако не повярва, ще умре от глад в гората. Действайки в съответствие с идеята, че пътеката ще го изведе към спасението, човекът ще я превърне в истина. По този начин и нашите действия и решения правят така, че вярата ни в дадена идея става истина.</p>
        <p>Един от най-оригиналните и противоречиви мислители на 19 век, оставил следа чак до наши дни, е немският философ Фридрих Ницше. Неговият подход във философията е свързан с екзистенциализма. Идеята, че човек е нещо, което трябва да бъде превъзмогнато, се появява в най-известната книга на Ницше “Тъй рече Заратустра”. С нея немският философ атакува историята на западната мисъл и християнството. Ницше подчертава, че християнството казва, че всичко на този свят не е така важно, както в “следващия”, в който отиваме след смъртта. Това значи, че според християнството следва да се отвърнем от това, което ни се струва важно в този живот и да се опитаме да се издигнем над него, но по този начин ние се отвръщаме от самия живот. Следователно, християнската представа за “човек” ни омаловажава, а Бог е мъртъв. Всичко това кара Ницше да заключи, че трябва да превъзмогнем ограничаващите идеи на християнството и традиционния морал. Ницше аргументира концепциите за “Свръхчовека” и апелира за преоценка на всички висши ценности, които можем да имаме. Идеите на Ницше по-късно влияят на безброй писатели и хора на изкуството през 20 век.</p>
        <p>През 20 век философията продължава своето развитие.</p>
        <p>Германецът Едмунд Хусерл е важна фигура във философията в началото на 20 век. Вдъхновен от идеи на Декарт, той създава “феноменологията” – философското изследване на феномена “опит”. Според Хусерл е необходимо да гледаме на опита с научно отношение и пренебрегвайки абсолютно всяко предположение (дори предположението, че извън нас съществува външен свят), да изградим сигурни основи на знанието, които да ни помогнат да се справим с философските проблеми от зараждането на философията.</p>
        <p>Виден философ от американската философска школа на прагматизма е Джон Дюи. За Дюи философските проблеми не са нещо абстрактно и отделно от живота на хората. Те възникват, защото хората са живи същества, които се опитват да си обяснят света в стремежа си да решат как да действат по най-добрия начин в него. Дюи обосновава идеята, че мислим само тогава, когато сме изправени пред проблеми. Пред лицето на непрекъснати проблеми, с които се изправяме, ние хората или можем да призоваваме по-висши същества и скрити сили да ни помогнат, или да се опитваме да разберем света и да придобием контрол върху своята среда. Дюи подчертава, че е много важно да осъзнаем, че никога няма да можем да контролираме или преобразуваме нашата среда до степен, че да се избавим напълно от сигурността. Животът си остава неизбежно рисков. Философията на Дюи оказва огромно влияние в Америка и е голям неговият принос към съвременното прогресивно образование и особено към това, което той нарича “учене чрез правене”.</p>
        <p>Голямата депресия е най-тежката икономическа криза на 20 век и тя провокира английския философ Бъртранд Ръсел да преоцени капитализма, работната етика и изобщо понятието “щастие”. Бъртранд Ръсел иска философията да говори на обикновените хора. Според него, пътят към щастието лежи в организираното намаляване на работата. Ръсел посочва, че историята е пълна с примери на хора, които цял живот са работили здраво, но са печелили толкова, колкото семействата им едва да свързват двата края. Всичко останало от изработеното им е било присвоявано от военни, свещеници и управляваща класа. Тези групи, които са се възползвали от системата, за да се обогатяват, винаги са възхвалявали достойнствата на “почтения труд”, придавайки морален блясък на една несправедлива система. Бъртранд Ръсел твърди, че вярването, че трудът е добродетел нанася огромна вреда и препоръчва да се работи по-малко. Какво би станало, ако работният ден бъде четири часа, пита той? Ръсел акцентира на важността на забавленията и на балансирания живот за постигането на по-голямо щастие.</p>
        <p>Лудвид Витгенщайн е друг много известен философ от първата половина на 20 век. Той пише “Логико-философски трактат” и прави извода, че “границите на езика са граници на света”.</p>
        <p>Още един много значим философ от този период е Мартин Хайдегер. Той се вълнува от въпроса за човешкото съществуване и за смисъла на битието. На Хайдегер дължим философското разграничаване между автентично (истинско) и неавтентично (неистинско) съществуване. Хайдегер смята, че е важно да осъзнаваме добре факта, че ще умрем, тъй като с идеята за смъртта като крайна точка на нашите възможности започваме да разбираме по-задълбочено какво означава да съществуваш.</p>
        <p>В средата на 20 век на философската сцена изгрява звездата на флагмана на екзистенциализма – Жан-Пол Сартр. Жан-Пол Сартр изследва един от главните философски въпроси от древността до днес– какво е да бъдеш човек и какво ни отличава от всички останали същества. Сартр смята, че хората не са създадени за някаква определена цел. Ние просто съществуваме и нашето съществуване предшества същността ни. Няма универсална, неизменна човешка природа, заявява той, защото не съществува Бог, който би могъл да я предопредели. Ние сме свободни да избираме как да се формираме, макар и действайки в определени ограничения. Ние сме отговорни не само за собствените си избори в живота, а и за въздействието, които те ще окажат на останалите. Тази философия на Жан-Пол Сартс свързва свободата с отговорността и оказва много силно влияние върху целия френски културен и всекидневен живот.</p>
        <h2>Сред по-ключовите съвременни философи се открояват и имената на:</h2>
        <p>•	Мигел де Унамуно – твърди, че цялото съзнание на човека е съзнание за смърт (осъзнаваме болезнено, че не сме безсмъртни). Според него на смъртта не бива да се гледа като на проблем, който трябва да бъде преодолян, а като на същностна част от живота ни като човешки същества, която трябва да бъде прегърната, за да можем да обичаме истински другите.</p>
        <p>•	Макс Шелер – смята, че човешкото сърце има своята логика. За разлика от Декарт, който твърди, че коренното качество на човека е, че е “мислещо нещо”, той вярва, че коренното качество е, че човек е “любещо същество”. Именно любовта прави нещата явни за нашия опит, а знанието – възможно.</p>
        <p>•	Карл Ясперс – философ-екзистенциалист, който смята, че не можем да се обърнем към някой друг, за да ни каже истината. Нужно е да търсим и открием истината сами, със собствени усилия. Тоест, единствено като индивид човек може да стане философ.</p>
        <p>•	Хосе Ортега и Гасет – той се стреми да проучи как философията може да се включи креативно в живота. За да преобразим света и за да се ангажираме творчески с нашето съществуване, ние трябва да погледнем на живота с нови очи. Да видим не само външните обстоятелства, но и нашите вътрешни вярвания и предразсъдъци. Трябва да си представяме нови възможности и ново бъдеще, т.е. животът е като поредица от сблъсъци с бъдещето.</p>
        <p>•	Тецуро Уацуджи – японски философ, който смята, че единственият истински морален избор на индивида минава през саможертва за общността.</p>
        <p>•	Херберт Маркузе – притеснен е от капиталистическите общества и тяхната “ужасяваща хармония от свобода и потисничество, производителност и разрушителност, растеж и регресия”. Известен е с твърдението, че “това, което е, не може да бъде вярно”.</p>
        <p>•	Ханс-Георг Гадамер – вярва, че науката не предлага единствения път към истината, както и че историята не принадлежи на нас, а ние принадлежим на историята.</p>
        <p>•	Карл Попър – интересува се от метода, по който науката изследва света. Стига до заключението, че когато говори за реалността, научното твърдение трябва да е фалсифицируемо (проверяемо).</p>
        <p>•	Теодор Адорно – заклеймява формите на масова комуникация като телевизия и радио, твърдейки, че водят до ерозия и на интелекта, и на чувствата. Според него поп културата ни прави глупави и неспособни да действаме морално.
        <p>•	Симон дьо Бовоар – предизвиква мъжкия свят на философията. Творбата й “Вторият пол” се превръща в едно от най-важните феминистки произведения.
        <p>•	Арне Нес – норвежки философ и природозащитник. Той смята, че който мисли за бъдещето, трябва да бъде лоялен към природата и говори за “екологичен Аз”.</p>
        <p>•	Албер Камю – известен екзистенциалист, който вярва, че животът ще се живее много по-добре, ако няма смисъл.</p>
        <p>•	Мишел Фуко – смята, че съвременната ни концепция за човека датира от 19 век, т.е. че човекът е скорошно откритие.</p>
        <p>Сред съвременните философи могат да се откроят също и имената на Ноам Чомски, Жак Дерида, Ричард Рорти и много други.</p>