<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Philosophy</title>
    <style>
        body {
            font-family: Arial, sans-serif;
            background-color: #f0f0f0;
            margin: 0;
            padding: 0;
        }

        .container {
            max-width: 1200px;
            margin: 0 auto;
            padding: 20px;
            background-color: #fff;
            box-shadow: 0 0 10px rgba(0, 0, 0, 0.1);
        }

        h1 {
            font-size: 2.5rem;
            color: #333;
            text-align: center;
            margin-bottom: 20px;
        }

        p {
            font-size: 1.125rem;
            color: #666;
            line-height: 1.6;
            margin-bottom: 20px;
        }

        img {
            max-width: 100%;
            height: auto;
            display: block;
            margin: 0 auto;
            margin-bottom: 20px;
        }

        .cool-text {
            font-size: 1.5rem;
            color: #007bff;
            text-align: center;
            margin-bottom: 20px;
        }
    </style>
</head>
<body>
    <div class="container">
        <h1>Просвещение</h1>
        <img src="https://www.philosophyforchildren.com/wp-content/uploads/2019/03/philosophy-for-children-logo.png" alt="Philosophy for Children">
        <p>Последният удар върху църковния авторитет заковава науката. Първо Николай Коперник, после Йохан Кеплер и накрая Галилео Галилей показват, че Земята не е център на Вселената и това преобръща вековните християнски учения. Развитието на науките отваря път за алтернативни обяснения за живота и Вселената, както и за нов тип философия.</p>
        <p>Един от първите известни философи от този период е Франсис Бейкън. Като емпирик той смята, че знанието трябва да дойде от сетивен опит. Бейкън е застъпник на научните методи и фокусиране върху практическото експериментиране в науката. Използва индуктивен метод на познание, който влияе върху по-нататъшното развитие на научната методология. За Франсис Бейкън, знанието само по себе си е сила.</p>
        <p>Но истинска революция във философската мисъл предизвиква френския философ и математик Рене Декарт. Той е създателят на Рационализма и голяма част от последвалата западна философия може да се разглежда като отговор на неговите идеи. Методът на Рене Декарт е да отрече всичко, за което може да има дори подозрение за съмнение (включително ненадеждни сетива, дори собственото му тяло, което може да бъде просто илюзия), за да стигне до единствения неоспорим принцип, че притежава съзнание и е способен да мисли – “Мисля, следователно съществувам”. Декарт твърди също, че нашето възприятие за света около нас и възможността за знание са създадени от Бог и са налице като „вродени принципи и идеи“, т.е. знания, които са единни и всеобщи. Декарт вижда човешкото тяло като вид машина, която следва механичните закони на физиката, докато умът (или съзнанието) е съвсем отделен субект, който не е подчинен на законите на физиката. Идеите на Рене Декарт са внушителни по обхват и се разпростират сред метафизиката, епистемологията, етиката и религиозната философия. Най-значимото му наследство е непреклонната точност на мисленето и отхвърлянето на зависимост от всякакъв авторитет. Въпреки иновациите и смелостта на Декарт, той е продукт на своето време и никога не изоставя традиционната идея за Бог, в който вижда единствената истинска същност, от която произлиза всичко друго.</p>
        <p>Втората голяма фигура от движението на рационализма е холандеца Барух (Бенедикт) Спиноза. В сърцевината на неговата философска система стои представата за “субстанция”. Според Спиноза всички неща на този свят са аспекти на една-единствена субстанция, за разлика от схващанещо за дуализъм на субстанцията, според което всичко във Вселената се състои от два типа неща – материя и съзнание. За Спиноза умът и тялото са едно, а единствената субстанция е правилно да наричаме “Бог” или “природа”. Спиноза счита, че светът е Бог и че Бог е светът, а човешкият ум е част от безкрайния разум на Бог. Най-великата творба на Спиноза е „Етика”, която бива издадена след смъртта му, поради яростните атаки срещу неговите идеи от страна на християнски теолози.</p>
        <p>Третият велик рационалист на Просвещението е германецът Готфрид Лайбниц. За да преодолее това, което вижда като недостатъци и несъответствия в теориите на Декарт и Спиноза, в своя най-известен труд  „Монадология” Готфрид Лайбниц измисля метафизичната теория за монадите, работещи според предварително установена божествена хармония. Според теорията на Лайбниц действителният свят всъщност се състои от вечни, нематериални и взаимно независими елементи, които той нарича монади, а материалният свят, който виждаме и докосваме, всъщност е просто явление (изява или страничен продукт на основния реален свят). Хармонията между монадите е по волята на всемогъщ и всезнаещ Бог (върховната монада), който организира всичко в света.</p>
        <p>В противоположност на европейския рационализъм се поражда философското направление на британския емпиризъм. Смята се, че според емпириците цялото човешко знание трябва да идва пряко или непряко от опита, който придобиваме само със сетивата си. Това контрастира с мнението на философите рационалисти като Декарт, Спиноза и Лайбниц, които смятат, че знание е възможно да се придобива единствено чрез използване на разума.</p>
        <p>Първият британски емпирик е Джон Лок. Джон Лок твърди, че всички наши идеи, независимо дали са прости или сложни, в крайна сметка се получават от опит и знанието на човека е силно ограничено и не може да надхвърли опита му. Лок, подобно на Авицена преди него, вярва, че умът е tabula rasa (или “чиста дъска”) и че хората се раждат без вродени идеи.</p>
        <p>Вторият основен британски емпирик от Просвещението е Джордж Бъркли. Той развива система, известна като субективен идеализъм, в която се посочва, че основната реалност се състои изключително от мисли и идеи и че хората могат да опознаят тези идеи или възприятия само чрез личен опит. По този начин, според теорията на Бъркли, един обект наистина съществува само ако някой е там да го види или да го усети – “Да бъдеш означава да бъдеш възприеман”. Според Бъркли безкрайният Божи ум възприема всичко през цялото време и това е причината обектите продължават да съществуват.</p>
        <p>Третият и може би най-великият от британските емпирици е Дейвид Хюм. Дейвид Хюм оспорва основния принцип на рационалистите, а именно че се раждаме с вродени идеи. Хюм смята, че единствено човешкият опит предопределя и ограничава откриването на истините и твърди, че опитът и наблюдението са основите на всеки логически аргумент. Хюм твърди, че макар да можем да формираме убеждения и да правим индуктивни изводи за неща извън нашия опит (чрез инстинкт, въображение и обичай), те не могат да бъдат окончателно утвърдени от разума и не трябва да претендираме за определени знания за тях. Въпреки че Дейвид Хюм никога не се обявява открито за атеист, той открива, че идеята за Бог е безсмислена, тъй като няма начин да стигнем до тази идея с помощта на сетивата. </p>
        <h2>В периода на Просвещението творят още много големи философи, сред които:</h2>
        <p>•	Томас Хобс – смята, че човек е биологична машина от плът и кръв.</p>
        <p>•	Блез Паскал – счита, че въображението е могъща сила, която може и да ни заблуждава, т.е. въображението решава всичко.</p>
        <p>•	Волтер – борец за социална реформа, но напълно скептичен към повечето философии до този момент. Според Волтер е изключително важно да се съмняваме във всеки “факт” и да поставяме под въпрос всеки авторитет.</p>
        <p>•	Жан-Жак Русо – твърди, че човек се ражда свободен, а навсякъде е в окови и че обществото покварява. Неговото мислене за обществения договор и виждането му за принципите “свобода”, “равенство” и “братство” повлиява силно идейното съдържание на Френската революция и оттогава досега вдъхновява радикалните мислители.</p>
        <p>•	Адам Смит – широко цитиран като баща на съвременната икономика, който смята, че човекът е животно, което сключва сделки. Много известна е неговата метафора за “невидимата ръка” на свободния пазар и книгата му “Богатството на народите”. Оказва голямо влияние върху развитието на съвременния капитализъм, либерализъм и индивидуализъм.</p>
        <p>•	Едмънд Бърк – смятан за един от основателите на съвременния консерватизъм и либерализъм, въпреки че той също прави може би първата сериозна защита на анархизма.</p>
        <p>Към края на Просвещението немският философ Имануел Кант предизвиква още една промяна във философските парадигми и създава течение, наречено “трансцедентален идеализъм”. В много отношения това означава преминаване към периода на съвременната философия. Имануел Кант се опитва да измести разговора за философията извън рамките на рационализма и емпиризма. Той се опитва да съчетае тези две противостоящи си доктрини в една всеобхватна система. За мнозина книгата на Кант “Критика на чистия разум” е най-значимата творба в историята на съвременната философия. Преди Кант емпирици като Джон Лок поставят акцента върху това, което Кант нарича “сетивност”, а рационалисти като Декарт поставят фокуса върху разбирането. Имануел Кант поддържа тезата, че опитът ни за света винаги включва и двете. Съществуват два свята – нашите тела и външният свят. Основният принос на Кант в етиката е теорията на категоричния императив, че трябва да действаме само по такъв начин, с който да искаме нашите действия да станат универсален закон, приложим за всички в подобна ситуация (морален универсализъм) и че трябва да се отнасяме с другите хора като цели сами по себе си, а не като средства (морален абсолютизъм), дори ако това означава да се жертва по-голямо добро. Кант вярва, че всички опити да се докаже съществуването на Бог са загуба на време, защото нашите концепции за нещата работят правилно само в сетивния свят. В същото време той твърди, че не е ирационално да вярваме в нещо, което не може да бъде доказано.</p>