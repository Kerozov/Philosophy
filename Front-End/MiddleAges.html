<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Philosophy</title>
    <style>
        body {
            font-family: Arial, sans-serif;
            background-color: #f0f0f0;
            margin: 0;
            padding: 0;
        }

        .container {
            max-width: 1200px;
            margin: 0 auto;
            padding: 20px;
            background-color: #fff;
            box-shadow: 0 0 10px rgba(0, 0, 0, 0.1);
        }

        h1 {
            font-size: 2.5rem;
            color: #333;
            text-align: center;
            margin-bottom: 20px;
        }

        p {
            font-size: 1.125rem;
            color: #666;
            line-height: 1.6;
            margin-bottom: 20px;
        }

        img {
            max-width: 100%;
            height: auto;
            display: block;
            margin: 0 auto;
            margin-bottom: 20px;
        }

        .cool-text {
            font-size: 1.5rem;
            color: #007bff;
            text-align: center;
            margin-bottom: 20px;
        }
    </style>
</head>
<body>
    <div class="container">
        <h1>Средновековие</h1>
        <img src="https://www.philosophyforchildren.com/wp-content/uploads/2019/03/philosophy-for-children-logo.png" alt="Philosophy for Children">
        <p>През 4-5 век сл.н.е. римското влияние отслабва, християнството става основна част от римската култура и след падането на Рим Църквата става доминиращата власт в Западна Европа и остава такава почти 1000 години. Европа потъва в “Тъмни векове” и по-голямата част от културата, наследена от Древна Гърция и Рим,потъва в забрава.</p>
        <p>Църквата държи монопола върху знанието, а гръцката идея за философията като рационално изследване, което е независимо от религиозната доктрина, просто няма как да съжителства комфортно с нея. Основните усилия на западните философи от този период са свързани с доказване на съществуването на Бог.</p>
        <p>Августин Блажени е именно такъв християнски философ. Интересува се особено от проблема за злото и се пита – “Ако Бог е всемогъщ и добър, защо има зло на света?” Това е важен въпрос, тъй като злото е очевиден аргумент срещу съществуването на Бог. Августин разсъждава, че хората са разумни същества, но за да бъдат разумни, Бог е трябвало да им даде свобода на волята. Свободата на волята значи, че можеш да избираш, включително да избираш между добро и зло. По тази причина Бог е трябвало да остави отворена възможността първият човек, Адам, да избере злото пред доброто (да изяде забранения плод от Дървото на познанието). Следователно, хората с техните морални избори, а не Бог, правят възможно съществуването на злото.</p>
        <p>Друг философ от този период е Боеций, който живее точно в периода на разпад на Римската империя. Известен е с поставянето на следния проблем – “Ако Бог знае какво ще направим в бъдеще, как може да се каже, че имаме свободна воля?” Според Боеций хората живеят в потока на времето (минало, настояще, бъдеще), но Бог не е в потока на времето. Той живее във вечното настояще и знае онова, което за нас е минало, настояще и бъдеще по същия начин, по който ние знаем настоящето. Казано по друг начин, Бог предвижда нашите свободни мисли и действия.</p>
        <p>Средновековните християнски философи са част от едно движение, наречено “Схоластика”, което се опитва да комбинира логика, метафизика, епистемология и семантика (теорията на смисъла) в една дисциплина и да съгласува философията на древните класически философи (особено Аристотел) с християнската теология.</p>
        <p>Подобен философ-схоластик е Анселм Кентърбърийски. Само чрез абстрактни разсъждения, в трудовете си той създава т.нар. “Онтологичен аргумент” за съществуването на Бог и доказва, че е достатъчно дори само да мислим за Бог, за да знаем, че той съществува.</p>
        <p>Но вероятно най-великият философ-схоластик и изобщо християнски философ от Средновековието е Тома Аквински. Според него Библията и разума не трябва да бъдат в конфликт. Тома Аквински следва учението на Аристотел, но прави и сериозни уточнения, сред които констатацията, че Вселената може и да не е съществувала винаги, както и че Бог може да е направил Вселената без хората и после да ги е добавил. За времето, в което е живял Тома Аквински дава обяснения за възникването на Вселената, които днес търсим по-скоро от физиците (Теорията за Големия взрив). </p>
        <p>Известен е и с петте си рационални доказателства за съществуването на Бог, както и с определението си за кардиналните добродетели и богословските добродетели.</p>
        <p>Роджър Бейкън е по-скоро изключение и критикува преобладаващите схоластични схващания към този период. Той е един от най-ранните европейски застъпници на научните методи и на емпиризма – теорията, че произхода на цялото знание е в резултат на сетивата.</p>
        <p>Докато през Средновековието Западната философия е силно повлияна от Църквата и това я ограничава в силна степен, на Изток нещата не стоят така. Китай и Япония преживяват златен век на поезията и изкуството, а традиционните източни философии съжителстват мирно и щастливо с техните религии.</p>
        <p>Същевременно в земите, които са били част от империята на Александър Велики, гръцкото философско наследство се радва на по-голямо уважение, отколкото в Европа. Арабски и персийски учени съхраняват и превеждат творбите на класическите гръцки философи, включвайки идеите им в ислямската култура. Няколко големи ислямски философи оставят имената си в историята.</p>
        <p>Първият голям ислямски философ от този период е Авицена. Авицена (или Ибн Сина) е персийски мислител, който надминава учителите си в логиката, философията и медицината. Съчетава рационалната философия на аристотелианството и неоплатонизма с ислямската теология и разработва собствена система в логиката. Докато Аристотел твърди, че тялото и умът на хората са едно и също и че не е възможно нещо да надживее смъртта на тялото, Авицена, чрез експеримента си за “Летящия човек” установява, че душата (умът) е отделна от тялото. Оттам и следва изводът на Авицена, че душата (умът) е безсмъртна и не се разрушава, когато тялото умре. Той също така представя концепцията за “tabula rasa”(чиста дъска) – идеята, че хората се раждат без вродено умствено съдържание, което силно повлиява по-късно на емпирици като Джон Лок.</p>
        <p>Вторият голям ислямски философ от Средновековието е Авероес (Ибн Рушд). Той има огромен принос към философията в онези години с преводите и коментарите си на трудовете на Аристотел. Авероес помирява религията и философията чрез йерархичната си теория на обществото. Много мюсюлмани не гледат на философията като на допустим предмет за изучаване, но Авероес показва, че критичният и философски подход към религията е много важен. Той смята, че само образованият елит е в състояние да мисли философски, а всички останали трябва да бъдат задължавани да приемат учението на Корана буквално. Според Авероес Коранът е поетично подобие на истината и не дава точна представа за Вселената, но необразованите хора няма как да схванат това.</p>
        <p>Третият голям ислямски философ от Средновековието е Джалал ал-Дин Мухаммад Руми, или просто Руми. В онези години става популярен суфизмът – мистична и естетическа интерпретация на Корана. Руми става майстор-учител в един суфистки орден. Централна в неговата философия е идеята, че Вселената и всичко в нея е безкраен поток на живота, в който Бог присъства вечно. Според Руми човекът е свързващата брънка между минало и бъдеще в непрестанния процес на живот, смърт и прераждане – не като цикъл, а като напредване от една форма в друга, преминаващо през вечността. Престане ли да съществува нещо в една форма, то се преражда в друга форма. Поради това, според Руми, не би следвало да се страхуваме от смъртта и да тъгуваме за загубите. Но за целта трябва да се стремим да растем духовно и да разберем взаимоотношенията “божествено-човешко”, което става най-вече чрез емоциите, подсилвани от музиката, песента и танца.</p>
        <p>Еврейският философ Мойсей Маймонид също е известен представител на философската мисъл от Средновековието. Подобно на други философи от Изтока, той също е повлиян от идеите на аристотелианството. Маймонид твърди, че Бог няма атрибути, че не е правилно да го обявяваме за “добър” или “могъщ”, защото Бог не може да бъде дефиниран. Според Маймонид, ние не можем да кажем какво е Бог и отбелязва, че “Когато разумът съзерцава Божествената същност, способностите му се превръщат в неспособности”.</p>
        